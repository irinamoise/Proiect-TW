<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Despre apusuri și amintiri</title>
    <link rel="stylesheet" href="styleart3.css">
</head>
<body>
    <article class="article-container">
        <h1>Despre apusuri și amintiri</h1>
        <h2>(un moment în timp)</h2>
        <p>Frumusețea zilei de azi nu putea să culmineze decât cu un apus pe măsură. Este ora 6:15. În 30 de minute, nu va mai rămâne nicio rază pe cer, 
            nici măcar o amintire din acest roșu-oranj ce mă copleșește. Îmi transmite o empatie covârșitoare, 
            iar văzându-l cum se face din ce în ce mai roșu, până nu va mai rămâne decât bezna din el... 
            mi se frânge inima de-a dreptul. Mă simt exact ca acum 8-10 ani, când mă jucam pentru ultima oară cu copiii din suburbia în care locuiau bunicii mei, 
            înainte ca părinții să mă urce în mașină și să mă ducă la oraș, pentru că începea din nou școala. Fiecare vară se termina așa, dar o parte din mine rămânea 
            acolo pe vecie, jucându-se în saboți de plastic pe străzi, sub un apus târziu ce niciodată nu avea să se piardă în timp. 
            Așa un cer nu mai văzusem de atunci...</p>
        <p>Și iată-l totuși acum, venit de departe să mă îmbrățișeze din partea acelor prieteni minunați, care cu timpul au luat-o pe unde au putut 
            și s-au împrăștiat încet-încet peste tot prin țară sau prin străinătate. Nu i-am mai văzut sau auzit de ani de zile, dar îi pot simți acum, 
            bucurându-mi sufletul de copil sub acest apus. Pot simți o fărâmă din fericirea mea de altă dată... Însă, în 30 de minute, 
            nu va mai rămâne nimic din ea.</p>
        <br>
        <a href="mainpage.html">Inapoi la pagina principala</a>
    </article>
    
</body>
</html>