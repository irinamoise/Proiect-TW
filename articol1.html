<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Despre momente</title>
    <link rel="stylesheet" href="styleart1.css">
</head>
<body>
    <article class="article-container">
        <h1>Despre momente</h1>
        <p>Aveam impresia că ultima oară am postat un articol acum câteva luni, dar tocmai am verificat și se pare că a trecut aproape un an. Aș putea să mint cu nerușinare și să vă spun fie că abia acum a venit momentul potrivit pentru a scrie din nou, fie că până acum am tot încercat să scriu în momente nepotrivite, motiv pentru care nu s-a concretizat nimic. În realitate, există doar momente în care îndur și momente în care scriu.</p>
        <p>Nu pot afirma că viața n-are niciun sens și nici nu pot pretinde că o să-l înțeleg vreodată. Prin urmare, nu-mi permit ca după fiecare tren pierdut să mă alin cu ideea că nu a fost să fie. Din contră: poate că a fost tocmai să nu fie.</p>
        <p>Mă gândeam că am suferit pentru că eram prea tânără ca să înțeleg tot ce se întâmpla, tot Universul și toate lucrurile minuscule din măreția sa, dar mai ales acei câțiva oameni, oameni care, tocmai prin faptul că au rămas parțial o enigmă pentru mine, mi-au dezvăluit cine sunt. Până la urmă, cu ce m-aș fi ales din toată povestea, dacă apocalipsa m-ar fi lovit când eram suficient de matură încât să știu să mă feresc de ceea ce s-a dovedit a fi răul necesar?</p>
        <p>Da, este adevărat: am pierdut ocaziile de a-mi înfrunta circumstanțele, de a descoperi cu proprii mei ochi ceea ce doar îmi imaginam, de a spune ce simțeam. Da, evident că o să-mi mai scape printre degete un număr finit, totuși, de ocazii.</p>
        <p>Într-o sferă încă timidă de certitudini rezultate din cicatrizarea demnă a momentelor, permiteți-mi să mă întreb măcar sub ce formă va veni următorul cutremur menit să mă scape de mediocritatea pseudo-fericirii.</p>
        <br>
        <a href="mainpage.html">Inapoi la pagina principala</a>
    </article>
    
</body>
</html>